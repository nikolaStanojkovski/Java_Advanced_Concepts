# Integer List

<p>Со користење на <strong>ArrayList</strong> или <strong>LinkedList</strong> сакаме да развиеме класа за работа со листи од цели броеви <strong>IntegerList</strong>. Листата ги има следните вообичаени методи:</p>

<ul>
<li><code>IntegerList()</code> - конструктор кој креира празна листа.</li>
<li><code>IntegerList(Integer… numbers)</code> - конструктор коj креира листа што ги содржи елементите numbers во истиот редослед во кој тие се појавуваат во низата.</li>
<li><code>add(int el, int idx)</code> - го додава елементот на соодветниот индекс. Доколку има други елементи после таа позиција истите се поместуваат на десно за едно место (нивните индекси им се зголемуваат за 1). Доколку <code>idx</code> е поголемо од сегашната големина на листата ја зголемуваме листата и сите нови елементи ги иницијалираме на нула (освен тој на позиција <code>idx</code> кој го поставуваме на <code>el</code>).</li>
<li><code>remove(int idx):int</code> - го отстранува елементот на дадена позиција од листата и истиот го враќа. Доколку после таа позиција има други елементи истите се поместуваат во лево (нивните индекси се намалуваат за 1). </li>
<li><code>set(int el, int idx)</code> - го поставува елементот на соодветната позиција. </li>
<li><code>get(int idx):int</code> - го враќа елементот на соодветната позиција. </li>
<li><code>size():int</code> - го враќа бројот на елементи во листата.</li>
</ul>

<p>Освен овие методи <strong>IntegerList</strong> треба да нуди и неколку методи згодни за работа со цели броеви:</p>

<ul>
<li><code>count(int el):int</code> - го враќа бројот на појавувања на соодветниот елемент во листата.</li>
<li><code>removeDuplicates()</code> - врши отстранување на дупликат елементите од листата. Доколку некој елемент се сретнува повеќе пати во листата ја оставаме само последната копија од него. Пр:  <code>1,2,4,3,4,5. -&gt; removeDuplicates() -&gt; 1,2,3,4,5</code></li>
<li><code>sumFirst(int k):int</code> - ја дава сумата на првите <code>k</code> елементи.</li>
<li><code>sumLast(int k):int</code> - ја дава сумата на последните <code>k</code> елементи.</li>
<li><code>shiftRight(int idx, int k)</code> - го поместува елементот на позиција <code>idx</code> за <code>k</code> места во десно. При поместувањето листата ја третираме како да е кружна. Пр: <code>list = [1,2,3,4]; list.shiftLeft(1,2); list = [1,3,4,2]</code> - (листата е нула индексирана така да индексот 1 всушност се однесува на елементот <code>2</code> кој го поместуваме две места во десно)
<code>list = [1,2,3,4]; list.shiftLeft(2, 3); list = [1,3,2,4]</code> - елементот <code>3</code> го поместуваме 3 места во десно. По две поместувања стигнуваме до крајот на листата и потоа продолжуваме да итерираме од почетокот на листата уште едно место и овде го сместуваме.</li>
<li><code>shiftLeft(int idx , int k)</code> - аналогно на <code>shiftRight</code>.</li>
<li><code>addValue(int value):IntegerList</code> - враќа нова листа каде елементите се добиваат од оригиналната листа со додавање на value на секој елемент. Пр: <code>list = [1,4,3]; addValue(5) -&gt;  [6,9,8]</code></li>
</ul>

<p><strong>Забелешка</strong> која важи за сите методи освен <code>add</code>: Ако индексот е негативен или поголем од тековната големина на листата фрламе исклучок <strong>ArrayIndexOutOfBoundsException</strong>.</p>