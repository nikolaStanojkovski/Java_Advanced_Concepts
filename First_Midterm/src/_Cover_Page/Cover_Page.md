# Cover Page

<p>Весникот FINKI Onion се одлучил да развие мобилна апликација за своите вести. Сите вести <strong>NewsItem</strong> се состојат од наслов, датум на објавување (објект од класата java.util.Date) и категорија. Категоријата на вести е објект од класата <strong>Category</strong> во која се чува само името на категоријата. Две категории се еднакви, ако се еднакви нивните имиња.</p>

<p>Во весникот засега постојат два видови вести кои се објавуваат и тоа:</p>

<ul>
<li>Текстуални вести (<strong>TextNewsItem</strong>) за кој се чува дополнително текстот на веста,</li>
<li>Мултимедијални вести (<strong>MediaNewsItem</strong>) за кој се чува url кон локацијата на мултимедијалната содржина (String) и бројот на погледи.</li>
</ul>

<p>Сите вести се додаваат во класа <strong>FrontPage</strong> во која се чува листа од вести и поле од сите категории на вести кои постојат. За оваа класа треба да се имплементираат следните методи:</p>

<ul>
<li>конструктор: <code>FrontPage(Category[] categories)</code>;</li>
<li><code>void addNewsItem(NewsItem newsItem)</code> - додава нова вест во листата со вести,</li>
<li><code>List&lt;NewsItem&gt; listByCategory(Category category)</code> - прима еден аргумент рефернца кон објект од <strong>Category</strong> и враќа листа со сите вести од таа категорија.</li>
<li><code>List&lt;NewsItem&gt; listByCategoryName(String category)</code> - прима еден аргумент String името на категоријата и враќа листа со сите вести од категоријата со тоа име. Ако не постои категорија со вакво име во полето со категории, да се фрли исклучок од тип <strong>CategoryNotFoundException</strong> во кој се пренесува името на категоријата која не е најдена.</li>
<li>препокривање на методот <code>toString()</code> кој враќа String составен од сите кратки содржини на вестите (повик на методот <code>getTeaser()</code>).</li>
</ul>

<p>Во класите за вести треба да се имплементира методот за враќање на кратка содржина getTeaser() на следниот начин:</p>

<ul>
<li><code>TextNewsItem:getTeaser()</code> - враќа String составен од насловот на веста, пред колку минути е објавена веста (цел број минути) и максимум 80 знаци од содржината на веста, сите одделени со нов ред.</li>
<li><code>MediaNewsItem:getTeaser()</code> - враќа String составен од насловот на веста, пред колку минути е објавена веста (цел број минути), url-то на веста и бројот на погледи, сите одделени со нов ред.</li>
</ul>